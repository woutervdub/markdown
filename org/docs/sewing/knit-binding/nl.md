---
title: Jersey biezen
---

## Wat is een jersey bies zelfs?

Een jersey bies is een algemene term voor een afwerking die (vaak) aan de hals- of armopening van t-shirts of andere jersey kledingstukken gebruikt wordt.

Er zijn twee varianten van deze afwerking, een jersey boord, en een echte jersey bies.

## Jersey boord

![Zoals de meeste t-shirts heeft die van dit meisje een jersey boord aan de halsopening.](knit_band.jpg)

Jersey boord is wat je gewoonlijk vindt aan de halsopening van je t-shirt. Het is een strook stof die dubbel geplooid is en aan de rand van het kledingstuk bevestigd.

Dit laat een onafgewerkte rand aan de binnenkant die vaak vastgestikt wordt door rond de boord te stikken, dicht tegen de rand.

### Jersey biezen

![Het grijze onderhemdje en witte t-shirt van dit meisje hebben allebei een jersey bies aan de halslijn.](knit_binding.jpg)

Een echte jersey bies lijkt meer op een klassieke biais, als in, de bies wordt rond de stof geplooid in plaats van een apart stuk te vormen.

De onafgewerkte rand van het kledingstuk wordt tussen de geplooide bies bevestigd, waarna die op de rand doorgestikt wordt. Dit wordt vaak met een coverlock gedaan, zodat de binnenkant ook netjes afgewerkt is.

> Foto's door [Support Tattoos and Piercings at Work](https://www.flickr.com/photos/supporttattoosandpiercingsatwork/21870942614/) en [Derek A.](https://www.flickr.com/photos/sfj/696122404/)

### Stijl versus functie

Een jersey boord komt vaker voor, en is wat je meestal ziet aan de halslijn van t-shirts. Het is de meer decoratieve optie.

Een jersey bies is minder gebruikelijk, maar vaak gebruikt bij onderhemdjes (als in, ondergoed). Het is de meer functionele optie.

> ##### Nog steeds verward?
> 
> Een andere manier om het onderscheid te maken if zo: denk aan wat er gebeurt als je besluit de bies/boord breder te maken.
> 
> Bij een t-shirt zorgt een bredere boord voor een smallere halsopening. Als je een bredere boord wil moet je ook je halsopening groter knippen.
> 
> Bij een onderhemd heeft de breedte van de bies geen invloed op de grootte van de opening. De bies zal gewoon verder over de stof heen liggen en breder ogen.

## Waarom stretch noodzakelijk is

Of je nu een boord of een bies gebruikt, je zal de stof een beetje moeten uitrekken om een goed resultaat te krijgen. Tenzij je een rechte naad stikt. Here's why:

### Rechtdoor is chill

![Stretch is niet nodig als je rechtdoor gaat](knitbinding1.png)

Aan een rechte rand kan je gewoon je bies/boord bevestigen. De stof en de bies hebben dezelfde lengte, dus alles komt in orde.

Het meest gebruikelijke scenario waarbij je dit tegenkomt is aan de (korte) mouwen van een t-shirt. Alhoewel de bies rond je arm heen gaat is de naad (op het patroon) plat.

### Gelijk gebogen: gelijke stretch

![Curves hebben stretch nodig](knitbinding2.png)

Op een gebogen rand zoals een halsopening wordt de situatie een beetje complexer. Dit is omdat de buitenste en binnenste rand van je bies een andere lengte zullen hebben.

**Geen rek, en de boel ligt niet mooi plat (gaapt open)**

Als je de bies gewoon zo aan de stof naait zal het ok zijn aan de buitenste rand van je bies. Maar de binnenste rand is korter, en de stof van je bies wordt samengedrukt. De spanning die zo gecreëerd wordt zorgt dat de bies niet mooi plat tegen je lichaam aan ligt.

**Net genoeg rek is dolle pret**

Om dit probleem op te lossen moet je je bies (en niet de stof) uitrekken terwijl je de bies bevestigt. Als je dit juist doet wordt de buitenste rand een beetje uitgerokken, terwijl de binnenste rand de curve mooi volgt en alles plat ligt.

**Van te veel rek krijg je rimpels**

Als je de bies te veel uitrekt zal die te ver terug in vorm springen, en zo de stof van je t-shirt doen rimpelen.

### De realiteit: stretch varieert

![Als de curve veranderd, moet de hoeveelheid stretch ook veranderen](knitbinding3.png)

Rechte naden bestaan, en alhoewel ik er nog geen ben tegengekomen bestaan uitsnijdingen met gelijke curves ook. Maar de curve van een rand zal vaker wel dan niet gevarieerd zijn.

Aan een typische t-shirt halslijn is de curve aan de achterkant anders dan vooraan, en is er waarschijnlijk een fellere kromming aan de schoudernaad.

Aan een zachte curve is het verschil tussen de binnenste en buitenste rand niet zo groot, en heb je maar een beetje stretch nodig. Maar als de curve scherper wordt is het verschil tussen de binnenste en buitenste rand van je bies ook groter. En dan heb je meer stretch nodig om dat op te vangen.

Dus als je je naad volgt, en die langs halslijnen, schouders of designelementen loopt, zal je de hoeveelheid stretch aan de situatie moeten aanpassen.

## Je kan de lengte van je bies niet berekenen

Ik zeg niet dat het theoretisch onmogelijk is. Maar ik zeg wel dat het praktisch onmogelijk is.

De lengte van je bies hangt af van hoeveel die uitgerokken moet worden. Dit hangt af van de curves die je moet volgen, de breedte van de bies, en daarbovenop hoe elastisch je stof is. Er zijn gewoon te veel parameters in het spel om de lengte accuraat te kunnen berekenen.

### Doe dit niet

Er zijn een hoop tutorials op het internet die je tonen hoe je biezen naait. Veel daarvan suggereren dingen als *maak de halsbies 90% van de omtrek van de halsopening* (het percentage varieert).

Het idee is dat je je bies knipt, de uiteindes aan elkaar bevestigt, en alles dan in de opening naait. Dat is (volgens mij) geen goed idee.

Een alternatief om het lengteprobleem te omzeilen is de bies te bevestigen voor je de opening waar de bies in komt sluit. Bijvoorbeeld, bij een t-shirt zou je één schoudernaad sluiten, de bies vaststikken, en dan de tweede schoudernaad sluiten.

Dit houdt dan in dat de schoudernaad ook door de bies loopt, wat onaanvaardbaar is voor mij.

### Doe gewoon dit

- Knip je bies even lang als de rand waar hij aan moet. Geen 90%, maar 100%. Op deze manier weet je dat het te lang gaat zijn, en dat willen we.
- Markeer waar je de naad van je bies wil (bijvoorbeeld, achteraan de halslijn) en leg je bies 1 cm voorbij dit punt.
- Begin je bies 3 cm voorbij dit punt vast te naaien, en ga helemaal rond. Terwijl je dit doet pas je de hoeveelheid stretch aan de curve aan. Hier zijn geen trucjes voor, je gaat moeten oefenen tot je het aanvoelt.
- Wanneer je bijna rond bent en in de buurt komt van het punt dat je gemarkeerd hebt, stop je ongeveer 3 cm ervoor.
- Nu is je hele bies bevestigd, behalve een zestal cm aan de achterkant. Speld de twee uiteindes van je bies met de goede kanten op elkaar, exact zo lang als nodig, en stik vast.
- Naai de overgebleven 6 cm van je bies.

Op deze manier is er geen gegok naar de lengte van je bies, en zit de naad van de bies waar je hem wil.

> Voor gedetailleerde instructies, kijk eens bij [Aaron](/en/docs/patterns/aaron/)