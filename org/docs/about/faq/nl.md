---
title: Vaak gestelde vragen
---

## Waarom moet ik een account aanmaken vooraleer ik een patroon kan downloaden?

Om praktische redenen. Aangezien we op-maat-gemaakte patronen genereren hebben we je maten nodig om een patroon voor jou te genereren. We moeten ook weten of je metrische of imperiale (duim) eenheden gebruikt.

Jou elke keer opnieuw om deze informatie vragen gaat snel vervelen, dus willen we deze informatie opslaan. En jouw account is waar we deze info opslaan.

Dus hoewel we in principe een website kunnen bouwen waar een account niet nodig is, zou dat hopeloos onpraktisch zijn.

<Note>

##### Vraag je dit misschien omdat je ons niet vertrouwt?

Deze vraag wijst vaak op een onderliggend wantrouwen tegenover het aanmaken van een account. De volgende vragen en antwoorden kunnen dus ook relevant zijn:

- [Wat doen jullie met mijn persoonlijke gegevens?](#what-are-you-doing-with-my-personal-data)
- [Wie betaalt dit allemaal?](#who-pays-for-all-of-this)
- [Wat is jullie uiteindelijke bedoeling?](#whats-your-end-game)

</Note>

## Ik ken mijn maat. Waarom moet ik dan mijn maten invoeren?

Op-maat-gemaakte naaipatronen genereren is *ons ding*.  
Als je absoluut een patroon wil in standaard maten is FreeSewing niet voor jou.

Geen nood, Fiona publiceert [een lange lijst](https://chainstitcher.blogspot.com/p/about-blog.html) van indie patroon ontwerpers, en voor zover we weten is FreeSewing de enige op die lijst die op-maat-gemaakte patronen aanbiedt.

## Wat doen jullie met mijn persoonlijke gegevens?

Hoe we met je persoonlijke gegevens omgaan, is gedocumenteerd in [ons privacybeleid](/docs/about/privacy/).

## Wie betaalt dit allemaal?

Het freesewing project wordt financieel ondersteund door [onze mecenassen](/patrons).

Mecenassen zijn gewone gebruikers zoals jij, die zich engageren om een kleine maandelijkse bijdrage te leveren om FreeSewing gaande te houden.

<Note>

##### Word een FreeSewing mecenas

Je kan mecenas worden voor slechts 2 euro per maand. Dus waarom geen [mecenas worden](/patrons/join)?

</Note>

## Wat is jullie uiteindelijke bedoeling?

We willen van FreeSewing.org de WikiPedia van naaipatronen maken.

Wij zijn niet ge√Ønteresseerd in mode, trends of het hippe nieuwe patroon van het seizoen. In plaats daarvan willen we makers ondersteunen door de kennis van de naaigemeenschap te bundelen in patronen en documentatie, en deze informatie wereldwijd beschikbaar te maken.