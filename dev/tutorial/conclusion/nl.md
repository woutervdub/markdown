---
title: Conclusion
order: 280
---

Proficiat, je hebt je eerste patroon gemaakt. En oké, het is een redelijk eenvoudig patroon, maar je hebt er wel veel bij geleerd. Even opsommen:

- Je hebt geleerd om [je eigen developmentomgeving te bouwen](/tutorial/create-freesewing-pattern) met `npm init freesewing-pattern`
- Je hebt geleerd om [onderdelen](/tutorial/your-first-part), [afmetingen](/tutorial/adding-measurements) en [opties](http://localhost:8000/tutorial/adding-options) toe te voegen aan het configuratiebestand van je patroon
- Je hebt geleerd wat [een goede boilerplate is om met een nieuw patroondeel te beginnen](/tutorial/part-structure)
- Je hebt geleerd om [punten toe te voegen en paden te tekenen](/tutorial/constructing-the-neck-opening)
- Je hebt geleerd om herhaaldelijke aanpassingen te doen om [de halsopening aan te passen](/tutorial/fitting-the-neck-opening) of [de koordjes te roteren](/tutorial/avoiding-overlap) tot ze precies goed waren
- Je hebt geleerd [wat macro's zijn en hoe je ze gebruikt](/tutorial/creating-the-closure)
- Je hebt verschillende methodes geleerd om [punten](/api/point) en [paden](/api/path) te manipuleren
- Je hebt geleerd hoe je met [attributen](/api/attributes) het uitzicht van punten en paden kan veranderen
- Je hebt geleerd wat het betekent om een [compleet patroon](/tutorial/completing-your-pattern) te ontwerpen
- Je hebt geleerd [wat snippets zijn en hoe je ze toevoegt](/tutorial/completing-your-pattern#adding-snippets)
- Je hebt geleerd [hoe je een pad verdubbelt](/tutorial/completing-your-pattern#seam-allowance) om naadwaarde toe te voegen of, in ons geval, een lijn voor de toevoeging van biaislint aan te geven
- Je hebt geleerd hoe je een [papierloos patroon](/tutorial/paperless-bib) maakt door dimensies toe te voegen

## Meer leesmateriaal

- Als je dat nog niet gedaan hebt, kan je hier [de basisconcepten van FreeSewing](/concepts) nalezen
- Sla de [FreeSewing API-documenten](/api) op bij je favorieten; je kan ze gebruiken als referentie telkens wanneer je niet zeker weet hoe iets werkt
- Neem onze [best practices](/do) door; ze helpen je om de best mogelijke patronen te ontwerpen

## En wat nu?

Je hebt nu geleerd hoe je een patroon ontwerpt. Tijd om je kennis in praktijk om te zetten!

Bedenk wat je graag zou willen maken, en begin er gewoon aan. Als je vastzit, of je hebt hulp of advies nodig, dan kan je terecht in onze [chatroom](https://gitter.im/freesewing/freesewing). We helpen je graag.

<Note>

###### Laat ons weten hoe we deze instructies kunnen verbeteren

Je zou ons een plezier doen door te laten weten wat je goed of slecht vond aan deze instructies.

Was er iets onduidelijk? Deden we te lang over één onderwerp of zijn we te snel over iets anders heengegaan? Met jouw feedback kunnen we FreeSewing verder verbeteren. Dus hou je niet in en [laat ons weten wat je denkt](https://gitter.im/freesewing/freesewing).

</Note>